**1. [15] Objasniti šta se dešava pri zameni u keš memoriji u sistemu sa directory protokolom. Diskutovati projektne alternative pri zameni kopije u kešu koja je ažurna sa memorijom u zavisnosti od vrste _directory_ protokola (_full-map_, _Dir<sub>i</sub> B_, _Dir<sub>i</sub> NB_) i karakteristika pristupa**

Pri svakoj zameni, ako je upisivano u blok koji se nalazio u kešu, mora se obavestiti njegov matični čvor, i u matičnom čvoru ažurirati sadržaj bloka. Dakle, pri zameni _d_ bit postaje jednak nuli. Kada posmatramo slučaj da je kopija u kešu ažurna, ovo se neće desiti, i može se, a ne mora, zamena prijaviti matičnom čvoru. Sledeće situacije posmatramo samo u slučaju ako se zamena prijavljuje matičnom čvoru. U slučaju _full-map_ protokola, samo se _valid_ bit tog bloka i tog procesora resetuje, i nije potrebna nikakva dodatna akcija protokola. U slučaju _Dir<sub>i</sub> B_ protokola, može se desiti jedna od dve situacije. 1) Overflow bit je setovan - u ovom slučaju može se desiti ili da postoji pointer na procesor koji upravo oslobađa kopiju, u kom slučaju se taj pointer oslobađa, ali overflow bit i dalje ostaje setovan, ili da ne postoji pointer na ovaj procesor, u kom slučaju se kao akcija protokola ne radi apsolutno ništa. 2) Overflow bit nije setovan - u ovom slučaju sigurno mora da postoji pointer na procesor koji oslobađa blok, i taj pointer se oslobađa kao jedina akcija protokola. Sve ove akcije protokola se vrše na matičnom čvoru bloka koji se oslobađa.

**2. [15] Šta je motivacija za tehniku smanjivanja “visine” kataloga? Ukratko objasniti implementaciju. Objasniti šta je osnovna prednost, a šta nedostatak?**

Svaki _full-map_ katalog ima dve dimenzije, broj procesora (P), i broj blokova (M). Za visinu kataloga se uzima njegova M dimenzija. Motivacija za smanjivanje bilo koje dimenzije kataloga je to što se tako dobija bolja prostorna složenost kataloga. Postoji nekoliko načina za postizanje manje visine kataloga. Osnovna prednost svake od sledećih tehnika je smanjenje prostorne složenosti kataloga.

- Poveća se veličina bloka. Ovako je veličina kataloga i dalje linearna po M, ali je K puta manja, gde je K konstanta koliko se puta povećao blok. Osnovni nedostatak ove tehnike je povećanje _false sharing_-a.
- Ulazi po M dimenziji se ne čuvaju kao niz, nego kao mala keš memorija, sa K ulaza (K < M). Nedostatak ove tehinike je u tome što se može desiti da nam treba više od K ulaza, što znači da neki od ulaza moramo da izbacimo (zavisno od algoritma evikcije iz keša). U slučaju izbacivanja nekog od ulaza, moramo da invalidiramo sve kopije bloka koji taj ulaz predstavlja.

**3. [15] Koje su prednosti i koji su problemi u održavanju inkluzije u hijerarhijama keš memorija? Ilustrovati jedan takav problem u dvonivoskoj hijerarhiji set-asocijativnih keš memorija sa LRU strategijom zamene.**

Prednost u održavanju inkluzije je u tome što je održavanje koherencije mnogo lakše ako se održava inkluzija, jer samo najveći keš mora da osluškuje magistralu.

Problem u održavanju inkluzije može biti njena implementacija, i to se može desiti kod set-asocijativnih LRU keševa. Primer:

- L1 i L2 setovi imaju po 2 asocijativna ulaza.
- Pristupi se bloku A, koji se dovuče u neki set L1 i L2 keša.
- Pristupi se bloku B, koji se dovuče u isti taj set L1 i L2 keša.
- Pristupa se bloku A za čitanje, što rezultuje _read hit_-om u L1 kešu. Sada je u L1 kešu A najskorije korišćen blok, a u L2 kešu je to B.
- Kada se pristupi bloku C, iz L1 keša se izbacuje B, a iz L2 keša A. Ovim je narušena inkluzija

**4. [15] Kojoj grupi interkonekcionih mreža pripada 3D torus? Objasniti način povezivanja i nacrtati ovu mrežu. Koje su vrednosti karakterističnih parametara mreže?**

3D torus pripada grupi direktnih interkonekcionih mreža. Način povezivanja je takav da su čvorovi povezani u 3D matricu, gde je svaki čvor povezan _point-to-point_ konekcijom sa svojih 8 suseda. Smatra se da element na indeksu 0 ima suseda na indeksu N.

Vrednosti karakterističnih parametara:
- _d_ = 6
- _D_ = (<sup>3</sup>&radic;_N_ - 1)
- _B_ = 3<sup>3</sup>&radic;_N_
- Simetričan
- Regularan
