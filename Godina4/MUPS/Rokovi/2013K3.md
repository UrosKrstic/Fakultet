**1. [15] Objasniti pojam _lažnog deljenja_ (_false sharing_). Opisati dva primera kada se ono javlja. Kakve su posledice ove pojave kod invalidacionih, a kakve kod ažurirajućih protokola? Kako bi se ova pojava mogla izbeći?**

_False sharing_ je pojava pri u kojoj postoji blok memorije koji se kešira, i u njemu se nalazi više podataka. Jedan procesor pristupa samo jednoj grupi podataka u tom bloku, a drugi procesor samo drugoj grupi podataka u tom bloku. Kod invalidacionih protokola, upis od strane jednog procesora će da invalidira podatke koje koristi drugi procesor, iako ne bi morao, a kod ažurirajućih protokola, upis od strane jednog procesora će da ažurira te podatke kod drugog procesora, iako ih ne koristi.

**2. [15] Koliko bitova sadrži jedan ulaz kataloga za _Dir<sub>i</sub> NB_ protokol u sistemu sa _n_ procesora? Opisati precizno akcije ovog protokola za _read miss_ i _write hit_ kod nekog procesora. Koji su nedostaci ovog protokola i kada pokazuje loše performanse?**

Sadrži _K_ * (_log(n + 1)_ + 1) bitova, gde je _K_ konstanta koja predstavlja broj pointera koji služe da čuvaju podatke o procesorima koji koriste memorijski blok. Deo _log(n + 1)_ predstavlja pointer na procesor koji drži blok (+1 zbog nevažećeg pointera), a +1 predstavlja _dirty_ bit.

Akcije:
- Read miss: Ako postoji neki procesor sa setovanim _dirty_ bitom, njemu se traži da pošalje podatke matičnom čvoru, i čvoru koji je tražio podatke. _Dirty_ bit mu se resetuje. Ako ne postoji slobodan pointer, neki procesor se invalidira, i oslobađa se pointer. Trenutni procesor se upisuje u slobodan pointer, sa _dirty_ bitom 0.
- Write hit: Ako je blok lokalno _dirty_, ne radi se ništa. Ako nije, šalje se poruka matičnom procesoru, da invalidira sve ostale kopije, i oslobodi pointere. Matični procesor onda setuje _dirty_ bit za procesor koji je generisao write hit.

Nedostatak ovog protokola je ograničen broj pointera, što znači da ako želimo da iz puno procesora samo čitamo neke podatke, oni će i dalje međusobno jedni drugima da invalidiraju te podatke.

**3. [10] Na kojem zapažanju su zasnovane tehnike smanjivanja “visine” kataloga. Načelno opisati organizaciju kataloga kod tih tehnika.**

Smanjivanje visine se vrši jer u prosečnom slučaju postoji jako mali broj blokova koje drugi procesori sadrže u svojim keševima, tako da je dovoljno samo njih čuvati u katalogu, nema potrebe čuvati ulaze koji imaju sve _valid_ bite 0.

Organizacija kataloga kod tih tehnika je u vidu male keš memorije koja predstavlja procesore koji sadrže određeni blok.
