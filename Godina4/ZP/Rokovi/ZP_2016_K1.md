# [ZP_2016_K1](http://rti.etf.bg.ac.rs/rti/ir4zp/rokovi/2016/ZP_2016_K1.pdf)

## 1.
**Koliko ima različitih reverzibilnih mapiranja za blok od n bita ako se koristi idealna blokovska šifra, a koliko ukoliko se koristi neki od simetričnih blok algoritama sa ključem dužine k bita? Zbog čega se ne koristi idealna blokovska šifra? Šta su difuzija i konfuzija i kako se postižu kod DES algoritma?**

Ukoliko se koristi idealna blokovska šifra, postoji _2<sup>n</sup>!_ različitih reverzibilnih mapiranja, a ukoliko se koristi simetrični blok algoritam sa ključem dužine _k_ bita, onda postoji _2<sup>k</sup>_ različitih reverzibilnih mapiranja.

Idealna blokovska šifra se ne koristi jer bi njeno korišćenje podrazumevalo preveliku tabelu mapiranja - veličina tabele je _O(2<sup>n</sup> * n)_, gde je _n_ broj bita u bloku. To je neprihvatljivo čak i za relativno malo _n_, kao što je 16.

Difuzija je osobina algoritma enkripcije da svaki bit šifrovanog teksta zavisi od nekoliko delova ključa, a konfuzija je osobina algoritma enkripcije da promena jednog bita u izvornom tekstu utiče na promenu mnogo bita u šifrovanom tekstu, kao i da promena jednog bita u šifrovanom tekstu utiče na promenu mnogo bita u izvornom tekstu.

Kod DES algoritma se konfuzija postiže pomoću dosta permutacija nakon kojih se vrši neka funkcija koja menja tekst, a difuzija postojanjem složenih algoritama zamene koji koji se vrše nakon permutacija.

## 2. 
**Skicirati i objasniti protokol kojim je moguće obaviti distribuciju tajnih (simetričnih) ključeva pomoću javnih ključeva uz autentikaciju učesnika u komunikaciji.**

A i B žele da razmene simetričan ključ.

- A šalje poruku, enkriptovanu javnim ključem B, koja sadrži ID A i _nonce_ vrednost. Ovako se A predstavlja porukom koju samo B može da dešifruje, i izbegava _replay_ napad korišćenjem _nonce_ vrednosti.
- B odgovara porukom enkriptovanom javnim ključem A, koja sadrži _nonce_ vrednost prethodne poruke, i novu _nonce_ vrednost. Ovako se B predstavlja, jer sada A zna da je B sigurno raspakovao prethodnu poruku, jer je dobio istu _nonce_ vrednost kao odgovor.
- A odgovara porukom enkriptovanom javnim ključem A, koja sadrži samo _nonce_ vrednost koju je B poslao prethodnom porukom. Ovako B zna da je A raspakovao njegovu prethodnu poruku, i sada i A i B znaju da obojica žele komunikaciju. Ovim se završava _handshake_ proces.
- A šalje poruku, enkriptovanu javnim ključem B, koja sadrži poruku enkriptovanu privatnim ključem A, koja sadrži simetričan ključ. Ovu poruku jedino B može da raspakuje, a onda će B biti siguran da je potekla od A, tako što će da je raspakuje javnim ključem A. Ovako B dobija simetričan ključ, i dalja komunikacija se može vršiti njegovim korišćenjem.
