# [ZP_2014_K1](http://rti.etf.bg.ac.rs/rti/ir4zp/rokovi/2014/ZP_2014_K1.pdf)

# 1. 
**Objasniti _One time pad_ algoritam. Ako se ključ generiše pseudoslučajnim generatorom, da li i dalje važi da je nemoguće dekriptovati poruku? Obrazložiti odgovor.**

Ključ je dužine poruke, i šifrovana poruka se dobije tako što se primeni operacija _xor_ na ključ i poruku. Pri svakoj poruci se mora koristiti novi ključ. U slučaju da se generiše pseudoslučajnim generatorom, to može biti loše iz više razloga: 
- U slučaju da je poruka jako dugačka, ključ će imati periodu, i biće moguće vršiti kriptoanalizu na osnovu periode
- U slučaju da napadač "ukrade" _seed_ vrednost, može sam izgenerisati ključ koristeći isti algoritam
- U slučaju da napadač dođe do malog dela ključa, algoritam za generisanje pseudo-slučajnih projeva može biti takav da se na osnovu malog broja uzastopnih pseudo-slučajnih brojeva mogu dobiti svi ostali. Tada ponovo napadač može da dešifruje celu poruku

# 2. 
**Nacrtati strukturnu šemu AES algoritma za veličinu ključa od 128 bita i objasniti način funkcionisanja algoritma prilikom šifrovanja. Objasniti strukturu jedne iteracije AES algoritma. Objasniti svaku od faza iteracije. Objasniti algoritam koji se koristi za ekspanziju ključa kod AES algoritma.**

AES algoritam sa ključem od 128 bita ima 9 iteracija. Za svaku od tih iteracija se mora izgenerisati ključ. Ključevi se generišu na sledeći način:

_K(n + 1)_ se dobija na osnovu _K(n)_, gde je _n_ broj iteracije, počevši od 1. Originalan ključ je _K(0)_. Svaki ključ se posmatra kao niz od 4 reči. Označimo _i_-tu reč ključa _K(n)_ kao _K(n)[i]_, gde _i_ može da bude u opsegu 0..3. _K(n + 1)[0]_ se dobija primenom funkcije _g_ na _K(n)[3]_, i primenom operacije _xor_ na rezultat te funkcije i _K(n)[0]_. _K(n + 1)[i]_ se za svako _i_ u opsegu 1..3 dobija primenom operacije _xor_ na _K(n + 1)[i - 1]_ i _K(n)[i]_. Funkcija _g_ radi tako što se ulazna reč prvo kružno pomeri levo za jedan bajt, zatim na svaki bajt primeni _S-box_, i na rezultata primeni operaciju _xor_ sa konstantom iteracije.

Pre svih iteracija, na _plain text_ se primeni operacija _xor_ sa _K(0)_. Svaka iteracija, osim poslednje izgleda ovako:

- Ulaz se posmatra kao 4*4 matrica bajtova, koja je popunjena po kolonama
- Na bajtove matrice se primeni _S-box_
- Vrste matrice se rotiraju, i to druga za jedan bajt levo, treća za dva bajta levo, i četvrta za tri bajta levo.
- Primeni se _mix columns_ algoritam
    - _Mix columns_ radi tako što se zadata 4*4 matrica pomnoži sa matricom u _GF(2<sup>8</sup>)_ polju korišćenjem zadatog nesvodljivog polinoma za to polje.
- Primeni se operacija _xor_ nad ključem operacije i rezultatom _mix columns_ algoritma.

Poslednja iteracija izgleda isto kao i sve ostale, osim toga što se u njoj ne radi _mix columns_ algoritam.

## 3. 
**Nacrtati i objasniti CBC i CFB modove funkcionisanja blok algoritama. Kada se koristi CBC, a kada CFB? Koje su razlike između ova dva moda?**

Nije K1
